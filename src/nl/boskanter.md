---
title: Wie we zijn
layout: layouts/article.html
---

## de plek

Een groot deel van Boskanter is geleidelijk uitgebouwd door vrijwilligers met low-tech ecologische bouwtechnieken zoals rocket-stoves, ter plekke opgedolven klei, hout uit ons bos en zelfgemaakte verf gebaseerd op platte kaas of meel.  
Het domein van 4 hectare omvat bos, boomhaard, weiland en moestuin. Er zijn schapen, honden, katten, kippen en een oud paard.

---

## de bewoners
Boskanter wordt gerund door de eigenaars, Ine en Dirk en hun kinderen. Soms helpen lange termijn vrijwilligers mee gedurende een jaar of langer. Korte(re) termijn vrijwilligers komen en gaan. In de winter is er alleen plaats voor maximum twee vrijwilligers in het kader van een langer verblijf.

---

## Een kleine geschiedenis van Boskanter

Boskanter bestond al in onze gedachten toen we dit domein kochten. Losvast geinspireerd op de [transition towns movement](transition_towns)wilden we de verandering zijn die we in de wereld wilden zien. We wilden dit delen met vrijwilligers. Terwijl we hen lieten proeven van deeltjes van wat een leven na de transitie zou kunnen zijn, konden ze ons helpen om dit soort leven te leven in een wereld en systeem dat er nog niet voor gemaakt is.  
Vanaf het eerste jaar hadden we vrijwilligers over de vloer. Ze leefden bij ons en de kleine Hazel en Sienna in de kleine plekjes met ge√Ømproviseerde keuken terwijl we verhuisden van woonhuis naar verschillende plekken in de schuur om elders te kunnen verbouwen. 

---

## De naam Boskanter

Boskanters waren een raar volkje dat leefde aan de rand van het bos. Ze oogsten typische bosproducten zoals paddenstoelen en geriefhout. Dat verkochten ze in de dorpen. Voor de dorpsbewoners waren het rare vogels. Dat willen wij net niet zijn. Vanaf onze woonplaats 'aan de rand van het bos', willen we 'de dorpsbewoners' het bos tonen en de drempel verlagen. Niet zo leterlijk, want Brakel bos kan je bezwaarlijk wild noemen. Maar figuurlijk willen we mensen 'laten proeven van een ander leven'. Een leven dat zeker een beetje wilder is maar vooral vol overvloed van wat van nature hergroeibaar beschikbaar kan zijn en een beetje leger van zogenaamde geluksbrengers waar we een hoge prijs voor betalen. Net omdat die reis spannend en onbekend is, willen we bezoekers de hand reiken, elkaar de hand reiken, want ook wij zijn zoekende, en het bos instappen. Binnen permacultuur is een bosrand, zoals elke rand tussen twee biotopen, heel rijk en vol van diversiteit, net omdat hier twee werelden samenkomen. Stap mee in deze boeiende tussenwereld.

---

## VZW

Boskanter is een VZW, gestart in 2012. 
