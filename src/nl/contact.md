@ -0,0 +1,40 @@
---
title: wegwijzer
layout: layouts/article.html
---
Proeven van een ander leven begint bij je reis naar deze mooie plek 'aan het einde van de wereld'. Kom niet met de auto of het vliegtuig. We kozen deze plek omdat er ieder uur een bus passeert en werden meteen verliefd op het zicht vanop het veldwegje vanaf bushalte Landuitweg.  
Kom ook niet met zo'n koffer op mini wieletjes. Een rugzak is ideaal voor de zandweg.

# Per fiets
Houd rekening met de heuvels! Soms kan je met een klein beetje omrijden een 'put' vermijden. Het kan strategisch zijn om de rivieren te volgen zoals de Schelde, Dender of Maarkebeek. Hoe dan ook ontkom je er uiteindelijk niet aan want wij wonen op de top.
Kom je van Zottegem of Ronse, overweeg dan het **Mijnwerkerspad**, een fietspad in de bedding van de oude spoorweg. Het pad is wel onderbroken in Opbrakel. Kom je van Ronse, dan ga je best links ter hoogte van Hurdumont. Volg je de **fietsknooppunten**, dan vind je ons tussen 48 en 99.
Sinds augustis 2024 kan je in het bussation van Brakel **elektrische fietsen huren** via [hoppy](https://behoppy.eu/nl/vervoerregios-dender-en-vlaamse-ardennen/). 
Voor 4€ neem je je eigen [**fiets mee op de trein**](https://www.belgiantrain.be/nl/tickets-and-railcards/bike-ticket). De dichtstbijzijnde treinstations zijn in dat geval Lierde (9km), Ronse (11km) en Munkzwalm (13km).

# Per trein
Je kan ons per bus (zie volgende hoofdstuk) bereiken vanuit de treinstations van **Ronse** en **Zottegem**. Je kan per bus ook Brakel (4.5 km van Boskanter) bereiken vanuit de stations van **Geraardsbergen** en **Oudenaarde**. Zottegem, Geraardsbergen en Oudenaarde worden elk uur rechtstreeks bediend van Brussel. [Route plannen en tickets kopen doe je hier](https://www.belgiantrain.be/nl/travel-info/current/current-departure-times). Kom je van het buitenland, bekijk dan de Engelstalige pagina voor meer informatie.

# Per bus
Met de bus geraak je er het makkelijkste vanaf de treinstations van Ronse of Zottegem. Vanaf deze treinstations vertrekt min of meer elk uur de bus nr 20 en bussen nr. 207 en 208. Sinds het einde van de werken op de Ronsesesteenweg, eind augustus 2024, is Landuitweg nog het enige busstation vlakbij Boskanter.
![De weg vanaf Landuitweg](/pictures/landuitweg.jpg)

# GPS
Mik op ‘kruispunt met Pullem’ in plaats van simpelweg op ‘Koningsweg 1’ want Koningsweg kent twee doodlopende eindjes met een bos ertussen en de GPS stuurt je steevast naar het andere eind.
