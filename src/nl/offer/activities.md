---
title: Activiteiten
layout: layouts/article.html
---

---

## Pizzaparty

![pizzaparty](/src/pictures/pizzafeestje.jpg)
Op een pizzaparty kan je kleinschalig proeven van wat Boskanter te bieden heeft. Het is een moment van verbinding.
Nadat je je hebt ingeschreven (het aantal plaatsen is beperkt) kan je tussen 18u00 en 22u00 à volonté komen eten. 

### Wat?

Het hoofdgerecht zijn de pizza's, maar er is meestal ook crumble en wie wil kan ook zelf iets meebrengen om te delen. Naargelang de pizza's uit de oven komen worden ze geachtendeeld en kan iedereen zich bedienen. De pizzabodems zijn gemaakt met zuurdesem en de 'boerenbrood mengeling' van [Elementerre](https://élémenterre.be) (40% spelt, 40% oude tarwe, 20% rogge). Het beleg is doorgaans biologisch, lokaal (zoveel mogelijk zelf geteeld) en vegetarisch. Een enkel pizza met ansjovis of vlees wordt duidelijk aangegeven en er zijn er ook altijd een paar veganistische.

Bij de limonadebar kan je zelf een drankje brouwen op basis van huisgemaakte siropen, fruitsappen en fris (spuit)water. Verder vind je aan de bar plaatselijke en biologische biertjes en wijn. 

Afrekenen gebeurt op het einde, cash of payconic. 

### Wanneer?

We organiseren er maximum 10 per jaar. Meestal zijn de feestjes op zaterdagavond. De data verschijnen in de kalender en worden in de nieuwsbrief gecommuniceerd naargelang we de planning bijwerken op basis van het aantal vrijwilligers dat kan helpen. 
### Quanta costa?
- Wie zelf iets meebrengt betaalt een **vrije bijdrage**. Dat betekent dat je zelf mag inschatten wat de pizza's en jouw bijdrage waard zijn, rekening houdend met jouw draagkracht.
- De rest betaalt 
  - **15€** (boven twaalf jaar)
  - **7€** (van vier tem twaalf jaar)
  - **niets** (onder de vier jaar).
  - 
### praktisch

Reservatie is noodzakelijk, ten laatste de middag vóór de pizzaparty, want de plaatsen zijn beperkt.

Kom bij voorkeur te voet, per fiets of openbaar vervoer. Wie met de auto komt parkeert best in de Leinstraat en komt daarna te voet. Even oprijden om passagiers te droppen die moeilijk te been zijn of een bijdrage aan de maaltijd af te zet kan natuurlijk wel.

Eigen bijdrage kan zowel hartig als zoek zijn. Bij voorkeur een typisch Boskanter gerecht (zelfgemaakt, lokaal, vegetarisch of verantwoord vlees, ...), maar elke bijdrage wordt op prijs gesteld.

---

## <a name = "ambachten"></a> Ambachten namiddagen of avonden

### Wat?

Samen bezig zijn met ambacht. Samen is leuk, anders komt het er niet van en we kunnen elkaar verder helpen.

### Wanneer?

Als er voldoende lange termijn of lokale vrijwilligers zijn om het te organiseren. In het ideale geval kan dit wekelijks op een vast moment. Tijdens de zomermaanden 2025 trekken we er iedere woensdagnamiddag voor uit, van 14u00 tot 16u00. Waarschijnlijk is het geen probleem om ook na 16u00 te blijven 'plakken' of doordoen, maar er zal geen begeleiding meer zijn. 

### Praktisch

Iedereen brengt zijn eigen **grondstoffen en werktuigen** mee. Soms zijn er materiaal en grondstoffen op Boskanter beschikbaar. Informeer op voorhand als je daar beroep op wil doen, anders hebben we mogelijks niet voldoende voor iedereen. 

Het is geen workshop. We kunnen elkaar wel verder helpen of van elkaar leren.

Soms vermeldt de kalender een **thema**. Dan wordt er een introductie voorzien en leggen we wat materiaal klaar. Laat op voorhand iets weten als je hier gebruik van wil maken.

Check op de kalender of er een ambachten moment gepland is. Je kan vrij langskomen, maar **een berichtje is altijd handig**. Laat zeker iets weten als je (tegen een kleine vergoeding) wil deelnemen aan de maaltijd of als je ons materiaal of gereedschap wil gebruiken.

---

## <a name = "momo"></a>momo - Monday Moment

Op maandagavond maken we, met de aanwezige gasten, tijd voor een inhoudelijke discussie. Tenzij het niet past en we een andere avond kiezen.

Op de momo kan iemand een inhoudelijke discussie voorstellen, al dan niet voorbereid, in lijn met de activiteiten van Boskanter. Als we een concreet thema weten, posten we het in de kalender.

De momo staat open voor deelnemers van buiten Boskanter. Geef wel liefst een seintje op voorhand.

Timing: van 19u30 tot 21u00.

---

## <a name = "tour"></a> rondleiding

Wil je graag ons project leren kennen, dan kan je meedoen aan een rondleiding. De rondleidingen worden meestal georganiseerd voor de pizzafeestjes. Je vindt de data op de website. Een berichtje op voorhand is wel handig, zodat we weten of we op iemand moeten wachten.

---

## <a name = "kampeerweek"></a> kampeerweek

Een kampeerweek wordt meestal in de zomervakantie geörganiseerd (zie kalender). Het is, net zoals het pizzafeestje, een laagdrempelige manier om kennis te maken, te proeven en te verbinden.
Je kan op twee manieren deelnemen: 'vrijwilliger light' of betalend.
- Als 'vrijwilliger light' werk je mee in ruil voor eten en een kampeerplekje, alleen is het een light versie van werken. Er is meer ruimte voor uitslapen en vakantieactiviteiten zoals (samen) wandelen, volleyballen of gaan zwemmen in de Gavers. Het werk wordt meer gedaan omdat het leuk is om samen iets aan te pakken.
- Als je betaalt, dan leg je 12€ per persoon per dag neer voor eten en logies. Je helpt dan alleen mee met het 'huishouden' (koken, afwassen, opruimen) en moet er verder niet mee zitten als je niet wil of kan werken.

---

## <a name = "workshop"></a> workshops

Op dit ogenblik plannen we geen workshops.

We organiseerden in het verleden al workshops rond
- zuurdesembrood
- rocket stove
- DIY natuurlijke verf
- leem
- voeding
- ...
