---
title: Activiteiten
layout: layouts/article.html
---

## Pizzaparty
Op een pizzaparty delen we onze overvloed. 
### Wanneer?
We organiseren er maximum 10 per jaar. Als er voldoende lange termijn of lokale vrijwilligers zijn die het draaiboek in de vingers hebben, dan komen ze vast iedere zoveelste zaterdag van de maand. Is dat niet het geval, dan moet je de site of de nieuwsbrief in de gaten houden. Meestal zijn de feestjes op zaterdagavond. Bij wijze van uitzondering kan het al eens op een vrijdag doorgaan. Andere dagen zijn zeldzaam.
### Quanta costa?
Pizza à volonté. 

Wie zelf iets meebrengt betaalt een **vrije bijdrage**. 

De rest betaalt 
- **15€** (boven twaalf jaar)
- **7€** (van vier tot twaalf jaar)
- **niets** (onder de vier jaar).
### praktisch
Reservatie is noodzakelijk, ten laatste de middag vóór de pizzaparty, want de plaatsen zijn beperkt.

Kom bij voorkeur te voet, per fiets of openbaar vervoer. Wie met de auto komt parkeert best in de Leinstraat en komt daarna te voet. Even oprijden om passagiers te droppen die moeilijk te been zijn of een bijdrage aan de maaltijd af te zet kan natuurlijk wel.

Eigen bijdrage kan zowel hartig als zoek zijn. Bij voorkeur een typisch Boskanter gerecht (zelfgemaakt, lokaal, vegetarisch of verantwoord vlees, ...), maar elke bijdrage wordt op prijs gesteld.

## <a name = "ambachten"></a> Ambachten namiddagen of avonden
### Wat?
Samen bezig zijn met ambacht. Want samen is leuk, anders komt het er niet van en we kunnen elkaar verder helpen.
### Wanneer?
We organiseren ambachtsmomenten als er voldoende lange termijn of lokale vrijwilligers zijn om het te organiseren. In het ideale geval kan dit wekelijks op een vast moment. Tijdens de zomermaanden 2025 trekken we er iedere woensdagnamiddag voor uit.
### Praktisch
Iedereen brengt zijn eigen **grondstoffen en werktuigen** mee. Soms zijn er materiaal en grondstoffen op Boskanter beschikbaar. Informeer op voorhand als je daar beroep op wil doen, anders hebben we mogelijks niet voldoende voor iedereen. 

Er wordt **geen begeleiding** voorzien. Het is geen workshop. We kunnen elkaar wel verder helpen of van elkaar leren.

Soms vermeldt de kalender een **thema**. Dan wordt er een introductie voorzien en leggen we wat materiaal klaar. Laat op voorhand iets weten als je hier gebruik van wil maken.

Check op de kalender of er een ambachten moment gepland is. Je kan vrij langskomen, maar een berichtje is altijd handig. Laat zeker iets weten als je (tegen een kleine vergoeding) wil deelnemen aan de maaltijd of als je ons materiaal of gereedschap wil gebruiken.

## <a name = "momo"></a>momo - Monday Moment
Op maandagavond maken we, met de aanwezige gasten, tijd voor een inhoudelijke discussie. Tenzij het niet past en we een andere avond kiezen.

Op de momo kan iemand een inhoudelijke discussie voorstellen, al dan niet voorbereid, in lijn met de activiteiten van Boskanter. Als we een concreet thema weten, posten we het in de kalender.

De momo staat open voor deelnemers van buiten Boskanter. Geef wel liefst een seintje op voorhand.

Timing: van 19u30 tot 21u00.
## <a name = "tour"></a> rondleiding
Wil je graag ons project leren kennen, dan kan je meedoen aan een rondleiding. De rondleidingen worden meestal georganiseerd voor de pizzafeestjes. Je vindt de data op de website.
## <a name = "workshop"></a> workshops
Op dit ogenblik plannen we geen workshops.

We organiseerden in het verleden al workshops rond
- zuurdesembrood
- rocket stove
- DIY natuurlijke verf
- leem
- voeding
- ...
