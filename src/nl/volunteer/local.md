---
title: buurtvrijwilliger in Boskanter
layout: layouts/article.html
---
Boskanter heeft een traditie van werken met internationale vrijwilligers, maar vrijwilligers uit de buurt zijn ook meer dan welkom. De interactie tussen de twee groepen is voor beiden een verrijking EN goed voor Boskanter.

Als plaatselijke vrijwilliger kan je op Boskanter terecht op regelmatige basis (bijvoorbeeld een halve dag per week) of op onregelmatige basis, om mee te helpen met wat er op dat moment te doen is of om de werking mee te ondersteunen.

Plaatselijke vrijwilligers kunnen bijvoorbeeld:
- op een vaste dag in de week mee komen werken in de tuin of een maaltijd koken
- de internationale vrijwilligers mee op sleeptouw nemen of hen als mentor in hun leerproces ondersteunen
- mee in het bestuur zitten, financies, communicatie of administratie opnemen
- meehelpen bij activiteiten zoals pizzaparty
- een vaardigheid aanleren aan de vrijwilligers (zoals breien, spinnen, naaien, koken, zingen, ...)
- brood leren en nu en dan eens komen bakken
- het materiaal mee onderhouden
- de plek mooi en natuurlijk verder helpen uitbouwen
- de oogst leren en helpen verwerken
- ...

Wat levert het jou op?
- boeiende buitenlandse vrienden
- leuk samen buiten bezig zijn in de natuur
- met gelijkgezinden werken aan iets wat je waardevol vindt
- mee delen in de oogst
- mogelijkheid tot deelname aan internationale vormingen als je mee de zorg voor de ESC vrijwilligers opneemt

- 
